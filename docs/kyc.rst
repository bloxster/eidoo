KYC e verifica dell’identità con Eidoo ID
==========================================

Eidoo è un portafoglio che offre tutti gli strumenti per poter gestire le proprie criptovalute in maniera assolutamente decentralizzata e sicura. Tuttavia, offre più funzionalità di questo. Con Eidoo è anche possibile ritirare denaro sul proprio conto corrente, comprare criptovalute con la propria carta di credito o con un bonifico SEPA, partecipare con Eido Crowd a vendite pubbliche di token (ICO e STO) selezionate dal team. La verifica dell’identità di Eidoo ID è inoltre riconosciuta anche per altri servizi quali Bitmax, ICO engine, Ekon, Outbit.

 

Per poter accedere a questi servizi è necessario registrarsi e passare una procedura di KYC e AML, le normative atte a evitare il riciclaggio del denaro e il suo uso per fini terroristici.

Quali documenti preparare
-------------------------

Per fare la verifica KYC / AML occorrono:

- un documento di identità (carta di identità elettronica o passaporto) con validità residua superiore ad un anno con il codice MRZ visibile. Per essere chiari, la carta di identitá italiana classica a libretto non va bene.
- una utenza domestica intestata
- un conto corrente intestati
- il vostro numero di cellulare

Procedura di KYC / AML
----------------------
 
Dalla schermata principale andate al menu "**Altro**", potrete notare che la vostra identità non è verificata. 

 

 
Cliccate quindi su "**Non verificato**".

 

Verrete reindirizzati sulla pagina web di Eidoo ID dove dovrete creare un nuovo account e inserire i vostri dati con i relativi documenti richiesti per la verifica. 
 
Cliccate su “**CREA ACCOUNT EIDOO**”.

 

 
Scegliete Privato o Business a seconda se siete registrati come individuo o società. 

 

 
Inserite quindi i vostri dati seguendo le istruzioni sulle schermate, fino a quando dovrete registrare anche login e password. Riempite i campi inserendo il vostro indirizzo e- mail e scegliendo una password robusta. Spuntate le varie caselle, sono tutte obbligatorie, e cliccate su “**CONTINUA**”.

 

Riceverete una e-mail di verifica con un link da cliccare. Una volta aperto il link, sul vostro wallet comparirà il livello “**Tier 1. Verifica dell’indirizzo richiesta” nel menu “altro”**". Cliccateci sopra per collegare il vostro indirizzo Ethereum di Eidoo ai vostri dati.


 


 
Cliccate ora su “**VERIFICA L’INDIRIZZO ETH**”.

 

 
Inserite la password di spesa (1) e cliccate su “**CONFERMA VERIFICA**” (2). 

 

 
Apparirà una schermata di conferma dell’avvenuto collegamento tra indirizzo ETH e Eidoo ID, cliccate su “**PROCEDI**” per terminare.

 

 
Terminata la verifica dell’address una schermata vi avviserà che è meglio terminare la procedura sul PC all’indirizzo https://eidoo.id/. In realtà vi serve un dispositivo con la fotocamera e microfono, e con la possibilità di caricare dei file, quindi va bene anche il vostro smartphone. 

 

 
Aprite quindi la pagina al computer e cliccate su “**Start Verification**”.

 

 
Inserite e-mail e password con il quale vi siete registrati e cliccate su “**LOGIN**”.

 

 
Inserite il paese di residenza e cliccate su “**CONTINUE**”.

 

 
Compilate il vostro indirizzo di residenza e cliccate nuovamente su “**CONTINUE**”.


 

 
Inserite il vostro numero di cellulare e cliccate su “**CONTINUE**”.


 

 
Immettete il codice ricevuto via SMS o cliccate su “**I DIDN’T RECEIVE THE SMS**” per riceverlo nuovamente. 

 

 
Una volta verificato il numero di cellulare dovrete verificare la vostra identità. Procedete scegliendo il tipo di documento che volete utilizzare: passaporto o carta di identità elettronica.

 

Procedete con l’acquisizione delle immagini che vengono richieste:

- la pagina principale del documento di identità;
- un selfie;
-	una registrazione video.

Alla fine sarà attivata la procedura di verifica, e una volta terminata riceverete una email di conferma. Sarete quindi verificati “**Tier 1**” che vi permette di investire fino a 5000 CHF e a seconda di quanto volete investire potrete decidere di procedere alla verifica Tier 2 (limite di 500'000 CHF) e Tier 3 (più di 500'000 CHF).

 

Se la verifica verrà rigettata, assicuratevi di leggere le istruzioni del team di compliance che riceverete per email -prima di procedere con un nuovo caricamento dei documenti richiesti.

 
Per procedere al livello di verifica Tier 2 dovrete fornire una prova di residenza come una foto di un estratto bancario o una bolletta. Il documento deve essere fotografato in forma cartacea quindi, se avete solo una copia digitale del documento, stampatela. Nella prova di residenza devono essere visibili nome e indirizzo e non deve essere più vecchia di 3 mesi.

 

 
L'immagine non deve risultare tagliata, devono essere visibili i quattro angoli del documento.

     

Dopo aver caricato la prova della vostra residenza, dovrete rispondere a domande sulla vostra situazione finanziaria e commerciale. Vi verrà presentato un documento di autocertificazione, da firmare digitalmente tramite codice SMS, che certifica che siete l’unico beneficiario dell’account EidooID per il quale avete richiesto la verifica tier 2.
 
Una volta confermati tutti i dati tramite codice SMS, la tua richiesta verrà presa in carico dal team di compliance di Eidoo e riceverete un’email in caso di verifica approvata o rifiutata. In caso di rifiuto, assicuratevi di leggere accuratamente le indicazioni fornite prima di procedere con un nuovo caricamento dei documenti richiesti.

 


Se volete proseguire con la verifica Tier 3 seguite le istruzioni cliccando su “**INCREMENTA VERIFICA A TIER 3**”.

 

