Swap di Ether e token ERC20
===========================



Lo swap di Eidoo è basato su Kyber Network, Compound o Uniswap a seconda della coppia di scambio che sceglierete. In sostanza uno swap è uno scambio istantaneo tra token di Ethereum che attinge direttamente dalla liquidità dei migliori servizi di DeFi (ad esempio Uniswap, KyberNetwork, Bancor).

Per accedere allo swap di un token cliccate sul tasto SWAP nella schermata principale.
 

 
Si aprirà una schermata con due asset che potrete scegliere a seconda della disponibilità dei servizi di SWAP di riferimento.

 

 
Cliccate su uno dei token per vedere i pair disponibili, vi si aprirà una lunga lista.

 

 
Una volta scelto il pair basta inserire una quantità di uno dei due token per ottenere automaticamente la quantità dell’altro token che vi verrà restituita.

 

Tenendo presente che lo swap deve essere maggiore di 0,1 ETH, una volta scelta la quantità dei token che si vogliono scambiare cliccate su VERIFICA SWAP e procedete come da istruzioni sullo schermo. Fate attenzione perché in periodi di alto utilizzo della blockchain di Ethereum i costi di transazione possono essere MOLTO ALTI e il valore dello swap può essere tranquillamente superato dalle commissioni di rete.

Nel caso in cui le commissioni di rete siano molto alte potreste ricevere un avvertimento come questo:

 
Attendete un momento più propizio, magari monitorando il gas su ethgasstation.info.
 
Nel caso in cui procediate con la transazione tenete presente che costo della transazione di SWAP è in ether, quindi fate sempre attenzione a lasciare un quantitativo minimo nel wallet, ad esempio 0,1 ETH.
Non cambiate tutti gli ETH o dovrete aggiungere altri ether per pagare le commissioni di rete.

Una schermata vi confermerà che la transazione è stata propagata sulla blockchain, dovrete attendere che venga inclusa in un blocco. 

 
